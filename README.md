# Quantitative methods for risk management
 
Questo repository include tutti gli homework del corso <a href="https://didattica.polito.it/pls/portal30/gap.pkg_guide.viewGap?p_cod_ins=02TYJSM&p_a_acc=2021&p_header=S&p_lang=IT">Metodi quantitativi per la gestione del rischio</a> del Politecnico di Torino.

Per l'analisi dei dati abbiamo utilizzato <a href="https://it.mathworks.com/">Matlab Live Script</a>.

### Homework 1

Questo progetto ha l’obiettivo principale di confrontare le diverse strategie di heding per coprirsi dal rischio relativo alla realizzazione di due diversi fattori di rischio (volumi di vendita e tasso di cambio). Si suppone che le diverse politiche dipendano da due aspetti: quanta percentuale dei costi attesi si sceglie di coprire e come ripartire questa percentuale tra contratti forward e opzioni. I primi sono un esempio di contratti lineari, mentre i secondi sono dei contratti non-lineari ed è necessario pagare un certo prezzo per entrare nel contratto. Per valutare quale sia la politica ottimale e scegliere un’alternativa piuttosto che un’altra, tramite simulazione Monte Carlo, si sono simulati diversi scenari, prima basandoci su dei dati reali (distribuzione Beta) e poi assumendo che i fattori di rischio seguano una distribuzione normale, tramite una stima parametrica. Infine, vengono introdotte delle misure di rischio e realizzata un’analisi worst-case per rendere possibili i diversi confronti.

### Homework 2

Si vogliono confrontare diverse strategie di hedging per far fronte ad una variazione nella struttura dei tassi. Si suppone di possedere un portafoglio costituito da un singolo bond con pagamento di cedole. Si considera inoltre, la formula per descrivere la struttura dei tassi proposta da Nelson e Siegel e, la sua estensione, formulata invece da Svensson. Le diverse strategie di hedging analizzate in seguito sono: un singolo zero con maturità pari a quella del bond, un portafoglio di zeri ed infine uno swap. Lo scopo finale è valutare e confrontare l’effetto di queste diverse politiche in seguito ad una variazione dei parametri che definiscono in modo univoco la curva dei tassi. Per farlo, introduciamo alcune misure di rischio che possono essere utili per la valutazione, come il V@R o il CV@R. Per le simulazioni, si fanno delle assunzioni semplicistiche come il fatto che le perturbazioni seguano una distribuzione normale e che siano indipendenti. Tuttavia, si possono comunque trarre delle conclusioni, infatti, come ci si potrebbe facilmente aspettare, un singolo zero non è in grado di fornire una copertura adeguata, mentre un singolo swap si comporta meglio da questo punto di vista. Se però siamo interessati ad usare solamente degli zeri come strumenti di hedging, la situazione sembra migliorare quando andiamo a considerare un portafoglio di zeri.

### Homework 3

Si suppone di conoscere una distribuzione di probabilità per i rendimenti di un portafoglio, tuttavia in generale, non si è in grado di conoscere i parametri esatti della distribuzione. Una possibile strategia è quella di andare a stimare, tramite simulazioni Monte Carlo, questi parametri, consapevoli del fatto che si commetteranno degli errori. Lo scopo principale di questo progetto è verificare l’impatto degli errori su un portafoglio, andando a confrontare i rendimenti che si otterrebbero se si potessero conoscere i valori veri, che caratterizzano la distribuzione, e quello che si ottiene andando a stimare questi parametri. È importante notare come nella stima entrino in gioco numerosi fattori come il numero di campioni che estraiamo dalla nostra distribuzione, il valore del coefficiente di avversione al rischio e il vincolo sulla vendita allo scoperto. Inoltre, si è confrontato il rendimento del portafoglio ottimo che otteniamo andando a stimare i parametri con quello del portafoglio con i pesi uguali in ogni asset e con quello a minima varianza. Si analizza anche nel dettaglio quale sia l’impatto degli errori sui premi per il rischio di un portafoglio. Infine, per osservare più nel dettaglio quale sia l’effetto degli errori sulla distribuzione della ricchezza terminale, si è si è analizzato anche cosa accade quando è possibile aggiornare i pesi al termine di ogni settimana.
